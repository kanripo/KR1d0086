# -*- mode: mandoku-view -*-
#+TITLE: 禮書綱目
#+DATE: 2015-09-23 09:38:49
#+PROPERTY: JUAN 21
<pb:KR1d0086_WYG_021-1a>¶
欽定四庫全書¶
　禮書綱目卷十九　　　　　　婺源江永撰¶
補服　　　　凶禮二¶
　補(黄氏曰補服有五有見本經傳記者有見它記者/有見注疏者又有心喪有弔服悉類而分之以補)¶
　(經文/之缺)¶
父卒為祖後者服斬(詳見不杖期章為君之父/母妻長子祖父母條傳)　與諸¶
侯為兄弟者服斬(喪服小記條見/斬衰章君  下)　女為父喪未練而¶
出則三年既練而出則已既練而反則遂之(小記衰詳/見斬  章)¶
<pb:KR1d0086_WYG_021-1b>¶
(子嫁反在父之室為父三年條下子又案不杖期章為/君之父母妻長子祖父母疏云天  諸侯父在為祖皆)¶
(斬衰無期疏又云為曽祖後者服斬諸斬衰章子嫁反/在父之室  云天子之女嫁于諸侯  侯之女嫁于大)¶
(夫仍為父不降斬衰三年臣斬衰章諸侯為天子條下/為天王斬衰疏云諸侯諸  皆為王斬衰  又斬衰章)¶
(君條下與諸侯為兄弟者服斬疏云凡與諸侯有五屬/之親者皆服斬衰諸侯之尊不可以本親輕服服之)¶
(又不杖章為君之父母妻長子祖父母條下為王后齊/衰疏云士為國君斬衰  又云大夫之適子為君如士)¶
(服斬衰天又云天子卿大夫/適子為  子當如士服斬衰)¶
　　右補斬衰¶
祖父卒而後為祖母後者三年(小記祖詳見不/杖章  父母條)　為所¶
<pb:KR1d0086_WYG_021-2a>¶
後者之妻若子(詳見斬衰章/為人後者傳)　女為母喪未練而出則¶
三年既練而出則已既練而反則遂之(詳見斬衰章章/又按不杖期)¶
(祖父母條祖父卒而后為祖母後者三年疏云若祖卒/時父在已雖為祖期今父歿祖母亡亦為祖母三年)¶
(緦麻章庶子為父後者為其母傳注云大夫卒庶子為/母三年  又云士雖在庶子為母皆如衆人  斬衰章)¶
(子嫁反在父之室疏云天子之女嫁于諸/侯諸侯之女嫁于大夫仍為母齊衰三年)¶
　　右補齊衰三年¶
為所後者之妻若子(詳見斬衰章為人後者傳卒又案/不杖章祖父母條下祖父  而後)¶
(為祖母後者三年注云祖父在適孫為祖母服如父在/為母齊衰杖期  不杖章大夫之適子為妻注云大夫)¶
<pb:KR1d0086_WYG_021-2b>¶
(之庶子為妻杖期為又云大/夫之適子父沒後  妻杖期)¶
　　右補齊衰杖期¶
司服凡喪為王后齊衰(王后小君也諸侯為/之不杖期  春官)　君為天¶
子三年夫人如外宗之為君也(詳見斬衰章諸/侯為天子條)　外宗¶
為君夫人猶内宗也(見斬衰/章君條)　大夫之適子為君夫人¶
大子如士服(見斬衰/章君條)　女未練而反則期(詳見斬衰章/子嫁反在父)¶
(之室為父/三年條)　世子為妻與大夫之適子同(見不杖期章/大夫之適子)¶
(為妻/條)　公子之妻為其皇姑(詳見喪服義叔又不杖期/章世父父母  父父母傳)¶
<pb:KR1d0086_WYG_021-3a>¶
(注及昆弟注並云為姑姊妹在室亦如之為衆子注云/女子子在室亦如之黄氏曰姑姊妹女子子服經無明)¶
(文見于注疏者有此三條葢姪之為姑兄弟之為姊妹/父母之為女子子其服如此則在室姑之為姪在室姊)¶
(妹之為兄弟在室女子子之為父母及其餘親其服並/當與男子服同  齊衰杖期妻傳注云適子父在則為)¶
(妻不杖疏王為適孫適曽孫適𤣥孫適來孫皆齊衰出/司服注    又案喪服傳云始封之君不臣諸父昆弟)¶
(封君之子不臣諸父而臣昆弟天子之義亦當然若虞/舜之與漢髙皆庶人起為天子葢亦不臣諸父昆弟而)¶
(有服也衰不杖章為君之父母妻長子祖父母條下為/王后齊  疏云諸侯諸臣皆為王后齊衰  又云士為)¶
(小君期人又云大子君服斬臣从服期卿又云大夫適/子為夫  大子如士服期  又云天子  大夫適子為)¶
(王后大子如士服期俱又斬衰章君條下與諸侯為兄/弟者服斬疏云兄弟  作諸侯則各依本服不杖期)¶
<pb:KR1d0086_WYG_021-3b>¶
(大功章大夫之妾為君之庶子注云士之妾為君之衆/子亦期  大功章適婦條適婦不為舅後者注云凡父)¶
(母于子將不傳重于適及將所傳/重者非適服之皆如庶子不杖期)¶
　　右補齊衰不杖期¶
宗子孤為殤大功衰小功衰皆三月親則月算如邦人¶
(詳見齊衰三月章丈夫婦/人為宗子宗子之母妻條)　為所後者之祖父母若子¶
(詳見斬衰章為人後者傳衰又案齊衰三月章曽祖注/疏云髙祖齊衰三月  斬  章君條外宗為君夫人猶)¶
(内宗也疏云内宗五屬之女嫁于庶人从為國君齊衰/三月  齊衰三月章庶人為國君注疏云天子圻内之)¶
(民為天子齊衰三月又繐衰章諸侯之大夫為天子/疏云圻内為天子齊衰三月則圻外之民不服可知)¶
<pb:KR1d0086_WYG_021-4a>¶
　　右補齊衰三月¶
夫為人後者其妻為舅姑大功(見齊衰不杖期章為人/後者為其父母報條)¶
　公叔木有同母異父之昆弟死問于子㳺(木當為朱/春秋作戍)¶
(衛公叔文子之子/定公十四年奔衛)子㳺曰其大功乎(疑所服也親/者屬大功是)狄儀¶
有同母異父之昆弟死問于子夏子夏曰我未之前聞¶
也魯人則為之齊衰狄儀行齊衰今之齊衰狄儀之問¶
也(檀/弓)　齊榖王姬之喪(榖當為告聲之誤也王/姬周女齊襄公之夫人)魯荘公¶
為之大功或曰由魯嫁故為之服姊妹之服或曰外祖¶
<pb:KR1d0086_WYG_021-4b>¶
母也故為之服(春秋周女由魯嫁卒服之如内女服姊/妹是也天子為之無服嫁于王者之後)¶
(乃服之荘公齊襄公女弟文姜之子當為舅之妻非外/祖母也外祖母又小功也  檀弓  又案不杖期章大)¶
(夫之庶子為適昆弟傳注云大夫適子為庶昆弟大功/  又云庶昆弟相為亦大功  小功章大夫之妾為庶)¶
(子適人者注云君之庶女子在室大功嫁于大夫亦大/功  大功章皆為从父昆弟之為大夫者注云適子于)¶
(从父昆弟之為大夫者大功天大功章庶孫注疏云女/孫在室大功  又司服疏云  子諸侯為適子之婦大)¶
(功/)¶
　　右補大功¶
適婦不為舅後者則姑為之小功(見大功章/適婦條)　為所後¶
<pb:KR1d0086_WYG_021-5a>¶
者妻之父母若子(詳見斬衰章為人後者傳舅又案大/功章適婦條下適婦不為  後者注)¶
(云舅姑于婦将不傳重于適及将所傳重者非適服之/如庶婦小功  又司服疏云天子諸侯為適孫之婦小)¶
(功/)¶
　　右補小功¶
公子之妻為公子之外兄弟(謂為公子之外祖父母/从母緦  詳見喪服義)¶
為所後者之妻之昆弟若子(詳見斬衰章/為人後者傳)　為所後者¶
之妻之昆弟之子若子(同/上)　從母之夫舅之妻二夫人¶
相為服君子未之言也(二夫人猶言此二人也時有此/二人同居死相為服者甥居外)¶
<pb:KR1d0086_WYG_021-5b>¶
(家而/非之)或曰同㸑緦(以同居生緦之/親可  檀弓)　士妾有子而為之¶
緦無子則己(士卑妾無男女則不/服不别貴賤  小記)　改葬緦(為坟墓以/他故崩壊)¶
(将亡失屍柩也言改葬者明棺物毁敗改設之如葬時/也其奠如大歛从廟之廟从墓之墓禮宜同也服緦者)¶
(臣為君也子為父也妻為夫也必服緦者親見/屍柩不可以無服緦三月而除之  喪服記)　葬桓¶
王改葬也改葬之禮緦舉下緬也(緦者五服最下言舉/下緬上从細皆反其)¶
(故服因葬桓王記改葬之禮不謂改葬桓王當服緦也/江熈曰葬稱公舉五等之上改葬禮緦舉五服之下以)¶
(喪緬藐逺天子諸侯易服而葬以為交于神明者不可/以純凶况其緬者乎是故改葬之禮其服惟輕言緬釋)¶
(所以緦也从荘三年春秋穀梁傳又又按喪服小記以/五為九疏  父昆弟之孫緦麻    云兄弟之曽孫緦)¶
<pb:KR1d0086_WYG_021-6a>¶
(麻報緦麻章夫之諸祖父母報注疏云夫之从祖祖父/母  緦麻  又云夫之外祖父母報緦麻  又案凡言)¶
(報者皆兩相為服以夫之外祖父母報推之則外祖父/母為女子子之子之妻緦麻又以夫之从祖祖父母報)¶
(推之則兄弟/之孫婦緦麻)¶
　　右補緦¶
五世袒免(詳見喪/服義)　族之相為也冝免不免有司罰之¶
(詳見/弔禮)¶
　　右補五世袒免¶
事師服勤至死心喪三年(心喪戚容如父而無服也凡/此以恩義之間為制  檀弓)¶
<pb:KR1d0086_WYG_021-6b>¶
　師無當於五服五服弗得不親(當猶主也五服斬衰/至緦麻之親  學記)¶
　孔子之喪門人疑所服子貢曰昔者夫子之喪顔淵¶
若喪子而無服喪子路亦然請喪夫子若喪父而無服¶
(弔服而加麻心/喪三年  檀弓)　孔子之喪二三子皆絰而出(尊師也/出謂有)¶
(所之適然則凡弔服/加麻者出則變服)羣居則絰出則否(羣謂七十二弟/子相為朋友服)¶
(子夏曰吾離羣而索居絰檀弓否又案家語子㳺曰吾/聞諸夫子喪朋友居則  出則  喪所尊雖絰而出可)¶
(也/)　孔子沒三年之外門人治任将歸入揖于子貢相¶
嚮而哭皆失聲然後歸子貢反築室于場獨居三年然¶
<pb:KR1d0086_WYG_021-7a>¶
後歸(三年古者為師心喪三年若喪父而無/服也任擔也場冢上之壇場也  孟子)　孔子葬¶
于魯城北弟子皆家于墓行心喪之禮(家語期又案齊/衰杖  章父在)¶
(為母傳疏云父在為/母杖期心喪三年)¶
　　右補心喪三年¶
無服而為位者唯嫂叔及婦人降而無服者麻(雖無服/猶弔服)¶
(加麻袒免為位哭也正言嫂叔尊嫂也兄之于弟之妻/則不能也婦人降而無服族姑姊妹嫁者也逸奔喪禮)¶
(曰無服袒免為位者唯嫂與叔凡為其/男子服其婦人降而無服者麻  奔喪)　傳曰夫之昆¶
弟何以無服也其夫屬乎父道者妻皆母道也其夫屬¶
<pb:KR1d0086_WYG_021-7b>¶
乎子道者妻皆婦道也謂弟之妻婦者是嫂亦可謂之¶
母乎故名者人治之大者也可無慎乎(詳見大功夫之/祖父母世叔父)¶
(母/條)　嫂叔之無服也葢推而逺之也(見喪/服義)　朋友麻(朋/友)¶
(雖無親有同道之恩相為服緦之絰帶檀弓曰羣居則/絰出則否其服弔服也周禮曰凡弔當事則弁絰其服)¶
(有三錫衰也緦衰也疑衰也王為三公六卿錫衰為諸/侯緦衰為大夫士疑衰諸侯及卿大夫亦以錫衰為弔)¶
(服當事則弁絰否則皮弁辟天子也士以緦衰為喪服/其弔服則疑衰也舊説以為士弔服布上素下或曰素)¶
(委貌冠加朝服論語緇衣羔裘又曰羔裘𤣥冠不以弔/何朝服之有乎然則二者皆有似也此實疑衰也其弁)¶
(絰皮弁之時則如卿大夫然又改其裳以素辟諸侯也/朋友之相為服即士弔服疑衰素裳庶人不爵弁則其)¶
<pb:KR1d0086_WYG_021-8a>¶
(冠素委貌/喪服篇記)　　秦荘子死孟武伯問于孔子曰古者同¶
寮有服乎荅曰然同寮有相友之義貴賤殊等不為同¶
官聞諸老聃昔者虢叔閎夭太顛散宜生南宫适五臣¶
同寮比徳以賛文武虢叔死四人者為之服朋友之服¶
古之達禮者行之也(孔叢/子)　朋友皆在他邦袒免歸則¶
已(謂無親者當為之主每至袒時則&KR0221;袒則去冠代之/以免舊説云以為免象冠廣一寸已猶止也歸有主)¶
(則止也主若㓜少則未止小記曰大功者主人之喪有/三年者則必為之再祭朋友虞祔而已  喪服記  又)¶
(案斬衰章君傳疏云士無臣/故僕𨽻等為之弔服加麻)¶
<pb:KR1d0086_WYG_021-8b>¶
　　右補弔服加麻¶
司服凡弔事弁絰服(弁絰者如爵弁而素加環絰論語/曰羔裘𤣥冠不以弔絰大如緦之)¶
(絰其服錫衰緦衰疑衰諸侯及卿大夫亦以錫衰為弔/服喪服小記曰諸侯弔必皮弁錫衰則變其冠耳喪服)¶
(舊説以為士弔服素委貌冠朝服此近庶人弔服而衣/猶非也士當事弁絰疑衰變其裳以素耳國君于其臣)¶
(弁絰他國之臣則皮弁大夫士有朋友之恩亦弁絰故/書弁作&KR2645;鄭司農讀&KR2645;為弁弁而加環絰即弁絰服)¶
(春/官)　弁師王之弁絰弁而加環絰諸侯及孤卿大夫之¶
弁絰各以其等為之而掌其禁令(詳見/制度)　凡弁絰其衰¶
侈袂(同/上)　司服王為三公六卿錫衰為諸侯緦衰為大¶
<pb:KR1d0086_WYG_021-9a>¶
夫士疑衰其首服皆弁絰(同/上)　天子之哭諸侯也爵弁¶
絰䊷衣(服士之祭服以哭之明為變也天子至尊不見/尸柩不弔服麻不加于采此言絰衍字也時人)¶
(間有弁絰因云之耳周禮王/弔諸侯弁絰緦衰也  檀弓)　公為卿大夫錫衰以居¶
出亦如之當事則弁絰大夫相為亦然為其妻徃則服¶
之出則否(弁絰如爵弁而素加絰也不當事則/皮弁出謂以他事不至喪所  服問)　諸侯¶
弔必皮弁錫衰所弔雖已葬主人必免主人未喪服則¶
君亦不錫衰(必免者尊人君為之變也未喪/服未成服也既殯成服  小記)　大夫有¶
私喪之葛則于其兄弟之輕喪則弁絰(私喪妻子之喪/也輕喪緦麻也)¶
<pb:KR1d0086_WYG_021-9b>¶
(大夫降焉弔服而徃不以/私喪之末臨兄弟  雜記)　大夫之哭大夫弁絰大夫¶
與殯亦弁絰(弁絰者大夫錫衰相弔之服也如/爵弁而素加環絰曰弁絰  同上)　大夫¶
弔于命婦錫衰命婦弔于大夫亦錫衰(弔于命婦命婦/死也弔于大夫)¶
(大夫死也小記曰諸侯弔必皮弁錫衰服問曰公為卿/大夫錫衰以居出亦如之當事則弁絰大夫相為亦然)¶
(為其妻徃則/服之出則否)傳曰錫者何也麻之有錫者也錫者十五¶
升抽其半無事其縷有事其布曰錫(謂之錫者治其布/使之滑易也錫者)¶
(不治其縷衰在内也緦者不治其布衰在外也君及卿/大夫弔士雖當事皮弁錫衰而已士之相弔則如服友)¶
(服疑衰素裳凡婦人相弔/吉弁無首素總  喪服記)　羔裘𤣥冠不以弔(喪主素/吉主𤣥)¶
<pb:KR1d0086_WYG_021-10a>¶
(吉凶異服/  論語)　季桓子死魯大夫朝服而弔子㳺問于孔¶
子曰禮乎夫子不荅他日又問夫子曰始死羔裘𤣥冠¶
者易之而已汝何疑焉(家/語)　曽子襲裘而弔子㳺裼裘¶
而弔曽子指子㳺而示人曰夫夫也為習于禮者如之¶
何其裼裘而弔也(曽子蓋知臨喪無飾夫夫猶言/此丈夫也子㳺于時名為習禮)主人¶
既小斂袒括髪子㳺趨而出襲裘帶絰而入曽子曰我¶
過矣我過矣夫夫是也(于主人變乃變也所/弔者朋友  檀弓)　衛司徒¶
敬子死(司徒官氏公/子許之後)子夏弔焉主人未小斂絰而徃子¶
<pb:KR1d0086_WYG_021-10b>¶
㳺弔焉主人既小斂子㳺出絰反哭(皆以朋友之禮/徃而二人異)子¶
夏曰聞之也與曰聞諸夫子主人未改服則不絰(同/上)¶
魯昭公夫人呉孟子已卒不赴于諸侯孔子既致仕而¶
徃弔焉適于季氏季氏不絰孔子投絰而不拜(以季氏/無禮故)¶
(已亦不/成禮)子㳺問曰禮與孔子曰主人未成服則弔者不¶
絰焉禮也(家語適又案春秋左氏傳云孔子/與弔  季氏季氏不絻放絰而拜)　魯婦人¶
之髽而弔也自敗于臺鮐始也(敗于臺鮐魯㐮公四年/秋也臺當為壺字之誤)¶
(也春秋傳作狐鮐時家家有喪髽而相弔去纚而紒曰/髽禮婦人弔服大夫之妻錫衰士之妻則疑衰與皆吉)¶
<pb:KR1d0086_WYG_021-11a>¶
(笄無首素/總  檀弓)¶
　　右補弔服¶
　¶
　¶
　¶
　¶
　¶
　¶
<pb:KR1d0086_WYG_021-11b>¶
　¶
　¶
　¶
　¶
　¶
　¶
　¶
　禮書綱目卷十九¶

